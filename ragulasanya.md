# Lasanya

Crec que això és el ragù més tradicional. Si et sobra ragù el guardes per spaghetti, macarrons, etc

# Ragù

## Ingredients
- 1/2 branques d'api
- ~2 pastanagues
- 500ml passata crec que és la mida normal
- pasta de tomàquet
- vi negre
- 500g carn (la gent fa servir normalment mig porc mig vedella, jo crec que la vedella és més power). Pots posar panxeta enlloc de carn picada de porc, assegura't que es cou bé, la pots tirar abans que la carn picada.

## Opcional
- plantetes: farigola, romaní, orenga, alfàbrega, llorer, julivert.
- llet, una micona.
- brou vegetal
- ceba

## Procés:
Talles l'api i la pastanaga a cubs petits. Brunoise diuen els cuiners. Les pastanagues si vols les pots deixar una mica més grosses que es vegin. L'api petit millor crec, la ceba igual, si en poses, que no cal. Si tens pressa o no t'estàs per osties, ho tritures. Afegeix-hi el julivert si en poses. Si fas servir julivert que sigui fresc, sino no n'hi posis.

I ho cous una mica en oli d'oliva, que perdi una mica d'aigua i agafi una miqueta de color. Pots posar-hi pebre per donar-hi alegria.

Quan pensis que ja comença a estar poses la carn i altre cop que agafi color. Ho vas remenant. Idealment et quedaria una mica de cosa marró de la carn al cul de l'olla. Hi tires el vi. El vi podria ser opcional i fas servir més tomàquet potser. Si vols fer-ho així, em dius que ho has fet perquè no vols que quedi molt fort pels nens o algo, però creu-me que am vi és millor. Compres un vi de la terra, que no sigui una merda don simon i en tires bastant tipus mitja ampolla. En realitat podries fer el ragù aquest sense la passata, però jo crec que per una lasanya tampoc cal ser loco. Hi tires ara la pasta de tomàquet que vegis. Tipus una cullerada, no sé com es medeix (q.b. que diuen els italians). I les plantes seques. Orenga n'hi posaria segur, romaní mola. You do you.

Deixes que s'evapori el vi una mica i hi tires la passata. Aquí ho podries deixar hores, de fet jo crec que seria bona idea, que s'evapori, que se'n vagi una mica l'acidesa del tomaquet, que els ingredients facin l'amor. Diuen de posar-hi un raig de llet també, no ho sé. Pots fer-ho, o no, total, això anirà tapat de beixamel.

He posat brou vegetal per poder allargar líquid si veus que es xupa una mica i encara no té el gust que buscaves. I si no es vegetal no passa res. Potser pots tirar més per aquí si no vols posar (tant de) vi.

# Beixamel

Suposo que ja n'has fet mil cops, però per estar _on the same page_: mantega, farina, sal. Coure, quan comença a agafar color llet, nou moscada i pebre.

Que consti que a mi la lasanya sense beixamel em sembla perfectament bona també, però la beixamel ben feta és amor.

# Lasanya

## Ingredients

- El ragù
- La beixamel
- Fulles de pasta de lasanya
    - Venen unes fulles que només necessiten hidratar que es fa amb la mateixa salsa. He fet servir aquestes quasi sempre.
    - N'hi ha que es bullen, no queda gaire millor i és una mica més merder, jo no faria.
    - Podries fer la pasta a casa pero ja un altre dia potser.
- Formatge
    - Podem discutir de formatges però jo crec que el millor que he provat és barrejar gruyère i parmesà. Gruyère està bé per fer una bona capa, parmesà té més gust. La majoria de cops ho he fet només amb gruyère però últimament he estat posant parmesà al gratinat i m'agrada.

## Procés

Les plaques de pasta s'han d'hidratar, s'hidrataran amb la salsa. Tampoc facis la salsa pensan que la pasta es menjarà l'aigua perquè tampoc és tant. Almenys no he tingut mai la sensació que quedi sec.

I vaja. Fas capes, a sobre poses la beixamel. Algun cop m'ha quedat una mica sec per sobre i al gratinar es notava la pasta. No va ser problema, ningú es va queixar però trencava una mica l'harmonia.

Comença pel ragù, acaba amb la beixamel. Jo no posaria beixamel al mig. Hi ha qui hi posa ricotta també.

Deixes que s'agafi tot una mica, ho escalfes junt al forn i després gratines.

